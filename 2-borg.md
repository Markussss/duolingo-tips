# Andre borg

# Tips

- «У substantiv» gjør at substantivet alltid skal stå i genitiv
- Hvis du skal bruke её eller его etter en preposisjon (в, у, на, osv.), skal det være неё og него.

# Ressurser

- https://duome.eu/tips/en/ru
- https://en.wikipedia.org/wiki/Russian_spelling_rules
- https://en.openrussian.org/

# Innholdsfortegnelse

- [Forsiden](README.md)
- [Første borg](1-borg.md)
- [Andre borg](2-borg.md)
- [Tredje borg](3-borg.md)
- [Fjerde borg](4-borg.md)
- [Femte borg](5-borg.md)

----------------------------------------

- [Andre borg](#andre-borg)
- [Tips](#tips)
- [Ressurser](#ressurser)
- [Innholdsfortegnelse](#innholdsfortegnelse)
- [Partitiv](#partitiv)
  - [Чашка чаю](#%d0%a7%d0%b0%d1%88%d0%ba%d0%b0-%d1%87%d0%b0%d1%8e)
  - [Стакан](#%d0%a1%d1%82%d0%b0%d0%ba%d0%b0%d0%bd)
- [Akkusativet: Det direkte objekt](#akkusativet-det-direkte-objekt)
    - [Akkusativ](#akkusativ)
    - [Form](#form)
- [Verb i presens 1](#verb-i-presens-1)
    - [Е- og И- konjugasjon](#%d0%95--og-%d0%98--konjugasjon)
- [Infinitv, liker, liker ikke](#infinitv-liker-liker-ikke)
- [Mat](#mat)
- [Introduksjon til adjektiver og skrivemåter](#introduksjon-til-adjektiver-og-skrivem%c3%a5ter)
- [Konjunksjoner](#konjunksjoner)
  - [а og и](#%d0%b0-og-%d0%b8)
  - [Men, selv om, på tross av, og lignende](#men-selv-om-p%c3%a5-tross-av-og-lignende)
    - [Зато](#%d0%97%d0%b0%d1%82%d0%be)
  - [Хотя](#%d0%a5%d0%be%d1%82%d1%8f)
  - [Как](#%d0%9a%d0%b0%d0%ba)
- [Det er …](#det-er)
- [Spørsmål](#sp%c3%b8rsm%c3%a5l)
- [Folk 1](#folk-1)
  - [Vokabular](#vokabular)
- [Rundt deg](#rundt-deg)
- [Preposisjoner og steder](#preposisjoner-og-steder)
  - [Bevegelsesverb](#bevegelsesverb)
  - [Ordvalg](#ordvalg)
  - [Her, der, og her.](#her-der-og-her)
- [Verb i presens 2](#verb-i-presens-2)

# Partitiv

Som du nå vet har genitiv *mange* bruksområder i russisk. En av dem er å si noe om en mengde av noe:

Russisk       | Norsk
--------------|-----------------
Чашка чая     | En kopp te
Тарелка риса  | En tallerken ris
Корзина яблок | En kurv epler

Her står substantivene som det er en mengde av i genitivsformen. Fra tabellen over er det чай, рис, og яблоко som står i genitiv.

Noen substantiver kan forekomme som en mengde. Det går fint å si "en kopp ris", for eksempel, men det gir ikke like god mening å si "en kopp stol" (så lenge man ser bort fra at en stol nok ikke passer oppi en kopp…). Med substantiver som kan forekomme som en mengde kan man også bruke genitivsformet av et ord for å si noe om en uspesifisert mengde, istedenfor akkusativet:

Russisk genitiv          | Norsk
-------------------------|-----------------------
Я хочу воды              | Jeg vil ha (litt) vann
Дайте, пожалуйста, риса. | Kan jeg få litt ris?
Хочешь сока?             | Vil du ha litt jus?

Legg merke til at denne bruken bare er i bruk i situasjoner hvor det er hypotetiske mengder du snakker om. Det går ikke an å drikke воды her og nå, men du kan si at du vil ha litt воды, eller at du tidligere drakk litt воды.

## Чашка чаю

Чай har en alternativ partitiv form: чаю:
> Хочешь чашечку чаю? = Lyst på en kopp te?

Det er valgfritt om du vil bruke det. Mange korte hankjønnsord som betegner en substans brukte å ha en slik partitiv form. Men, чаю er nok det eneste ordet hvor denne formen er populær å bruke, og ikke høres gammeldags ut.

## Стакан

Russisk skiller mellom ulike drikkebeholdere. Стакан er et vanlig glass, men det er også vanlig å bruke som måleobjekt for matvarer, på samme måte som kopp på norsk. To kopper sukker - два стакана сахара. Ellers er et øl- eller vinglass бока́л (det ligner på pokal). Et mindre vinglass heter рю́мка.

# Akkusativet: Det direkte objekt

### Akkusativ

Frem til nå har du brukt basisformen av ordene, slik som i setninger som «Он ест **яблоко**».

Når verb, som for eksempel "lese", "kutte", eller "ønsker", handler *direkte* på et substantiv heter det at substantivet er et *direkte objekt*. Disse substantivene bruker akkusativ-formen av ordet.

Fra [Wikipedia](https://no.wikipedia.org/wiki/Akkusativ#Akkusativ_i_norsk):
> I norsk er det i hovedsak pronomenene som har kasusbøying for akkusativ:
> | Nominativ | Akkusativ
> |-----------|----------
> | jeg       | meg
> | du        | deg
> | han       | han/ham
> | hun       | henne
> | vi        | oss
> | de        | dem

Her er den samme tabellen for russisk:
 Nominativ | Akkusativ
-----------|----------
 Я         | Меня
 Ты        | Тебя
 Он        | Его
 Она       | Её
 Мы        | Нас
 Вы        | Вас
 Они       | Их

### Form

Alle substantiver har en akkusativ-form:

Hunkjønnsord som slutter på **-а** og **-я** får **у**-lyd. А blir om til у, og я blir om til ю. Мама blir om til Мам**у**. Дядя (onkel) blir om til дядю.

Intetkjønnsord og hunkjønnsord som slutter på **-ь** bruker bare nominativsformen (altså, ordet endrer seg ikke).

Hankjønnsord bruker samme form som enten nominativ eller genitiv:

- levende skapninger bruker genitiv
- ikke levende ting bruker nominativ

I tillegg bruker alle flertallsformer reglen for hankjønn, ved at de følger de to overstående reglene for om ordet bruker nominativ-form eller genitiv-form.

> Дядя (onkel) er levende, så i flertall er akkusativ-formen det samme som genitiv-formen i flertall - дядьёв.
> Камень (stein) er ikke levende, så i flertall er akkusativ-formen det samme som nominativ-formen i flertall - камни

# Verb i presens 1

Verb i russisk endrer etter person og antall. Hver form har en ulik endelse. Det er bare to mønstre å lære (bortsett fra noen endringer i hvordan ordet høres ut).

### Е- og И- konjugasjon

Person  | Е-endelse | И-endelse | Е-eksempler     | И-eksempler
--------|-----------|-----------|-----------------|-----------------
я       | -ю (у)    | -ю (у)    | чита́ю,   пишу́   | говорю́,   ви́жу
ты      | -ешь      | -ишь      | чита́ешь, пи́шешь | говори́шь, ви́дишь
он/она́  | -ет       | -ит       | чита́ет,  пи́шет  | говори́т,  ви́дит
мы      | -ем       | -им       | чита́ем,  пи́шем  | говори́м,  ви́дим
вы      | -ете      | -ите      | чита́ете, пи́шете | говори́те, ви́дите
они́     | -ют(ут)   | -ят (ат)  | чита́ют,  пи́шут  | говоря́т,  ви́дят

Vi lærer hver av disse en etter en. Det er bare fire stammer med helt uregelrett konjugasjon. Verbene хоте́ть, дать, есть, бежа́ть og alle ord som er avledet av disse følger hverken Е- eller И-konjugasjon helt nøyaktig.

# Infinitv, liker, liker ikke

...

# Mat

...

# Introduksjon til adjektiver og skrivemåter

På russisk bøyes adjektiver etter kjønn, antall og form. Vi har litt av dette i norsk, hvor adjektiver bøyes etter om de står til substantiver i entall eller flertall, og om de står til intetkjønn:
 - en svart kopp
 - to svart**e** kopper
 - en blå kopp
 - et blå**tt** hus

Til sammen er det 24 mulige kombinasjoner av kjønn, antall og former, men det er bare 12 forskjellige muligheter. Systemet her helt regulært, og har ingen endringer i hvor man legger trykket i ordet. Endelsene på ord har harde og myke varianter, avhengig av ordstammen (for eksempel, ый/ий eller ая/яя).

Her er en tabell over adjektiver i nominativ og genitiv for adjektiver med hard og myk stamme. Adjektivene er ny og blå:

Kjønn      | Norsk       | Nominativ       | Genitiv
-----------|-------------|-----------------|----------------
Hunkjønn   | Ny kopp     | Но́в**ая** чашка | Но́в**ой** ча̒шки
Hunkjønn   | Blå kopp    | Си́н**яя** чашка | Си́н**ей** ча̒шки
Hankjønn   | Nytt hus    | Но́в**ый** дом   | Но́в**ого** до́ма
Hankjønn   | Blått hus   | Си́н**ий** дом   | Си́н**его** до́ма
Intetkjønn | Nytt vindu  | Но́в**ое** окно́  | Но́в**ого** окна
Intetkjønn | Blått vindu | Си́н**ее** окно́  | Си́н**его** окна
Flertall   | Nye kopper  | Но́в**ые** ча́шки | Но́в**ых** ча́шек
Flertall   | Blå kopper  | Си́н**ие** ча́шки | Си́н**их** ча́шек

Legg merke til at hankjønn og intetkjønn bøyes helt likt i alle former utenom nominativ (akkusativ vil være det likt genitiv eller nominativ, avhengig av om det er levende eller ikke). I nominativ har hankjønn også -ой-endelse, men det er bare for adjektiver som har trykk på endelsen, for eksempel больш**ой**.

- Ого og его er historiske stavemåter, г høres ut som в - "но́вого" høres ut som "nåvava".
- -ая(яя) og -ое (ее) uten trykk høres helt identisk ut i standard russisk: си́няя and си́нее har ingen forskjell i uttale.

Følgende regler er universelle skriveregler i russisk, og vil gi deg alle andre endelser for adjektiver:

- Etter Г, К, Х, Ш, Щ, Ж, og Ч skal du alltid bruke И, og aldri Ы.
- Etter Г, К, Х, Ш, Щ, Ж, Ч, og Ц skal du bruke  А eller У, aldri я eller ю.
- Etter Ш, Щ, Ж, Ч, og Ц skal du bruke Е når det ikke er trykk på vokalen, og aldri bruke О.

# Konjunksjoner

## а og и

På russisk bruker vi и for å vise likhet, og а for å vise kontrast. Her er det vanlige mønstret for а:

Russisk                             | Norsk
------------------------------------|---------------------------------------------
Я мальчик, **а** ты девочка.        | Jeg er en gutt **og** du er en jente
Я работаю в кафе, **а** ты в школе. | Jeg jobber på en kafé, **og** du på en skole
Я люблю спать, **а** ты нет.        | Jeg liker å sove, **og** det gjør ikke du
**А** ты?                           | **Og** du?

## Men, selv om, på tross av, og lignende

### Зато

En konjunksjon for å "kompansere" for noe som er dumt med noe som er bra:

Russisk                                              | Norsk
-----------------------------------------------------|--------------------------------------------------------
У нас нет молока, **зато** есть хлеб                 | Vi har ikke melk, **men** vi har brød
Мальчик ещё не умеет писать, **зато** хорошо читает. | Gutten kan ikke skrive, **men** han er flink til å lese

Formen er "[noe negativt], зато [noe positivt]", og зато sier på en måte at det første er negativt og at det andre er positivt, uansett hva man *faktisk* sier eller skriver.

Her er to setninger hvor vi bare har snudd på hva som er før og etter зато, for å gjøre det litt tydeligere. Den ene av disse setningene er også i bruk i dette "egget".

Russisk                                            | Norsk negativ                   | Norsk positiv             | Betydning (meningen som kanskje ligger bak det man sier)
---------------------------------------------------|---------------------------------|---------------------------|-------------------------------------------------------------------------------------
Моя девушка не умеет готовить, зато она много ест. | Kjæresten min kan ikke lage mat | Men hun spiser godt       | Det er bra at kjæresten min kan kose seg med mat, selv om hun ikke kan lage den selv
Моя девушка много ест, зато не умеет готовить.     | Kjæresten min spiser mye        | Men hun kan ikke lage mat | Det er bra at kjæresten min ikke kan lage mat, for da spiser hun kanskje ikke så mye

## Хотя

Ligner veldig på "selv om". Blir ofte kombinert med и foran [predikativet](https://snl.no/predikativ), og som noen ganger kommer direkte etter хотя:

> Он здесь, хотя **и** не знает ничего.

Som er det samme som:

> Он здесь, хотя ничего **и** не знает.

Som betyr:

> Han er her, selv om han ikke vet noe.

## Как

Denne konjunksjonen har en litt interessant bruk, den sier fra om at noen oppfatter eller observerer at noen andre gjør en handling. Denne bruken ligner på hvordan man kan bruke "[at](https://naob.no/ordbok/at_3)" i norsk, selv om det ikke er en helt nøyaktig oversettelse:

Russisk                              | Norsk
-------------------------------------|---------------------------------
Я вижу, **как** она танцует          | Jeg ser **at** hun danser
Они слушают, **как** музыкант играет | De ser **at** musikanten spiller

--------------------

For konkunksjonen а, er det også et "narrativt" mønster. Det er stort satt utelatt fra russisk-treet på Duolingo, men det er i bruk i russisk dagligtale. Du behøver ikke å kunne eller forstå det for å komme deg videre, men det kan være nyttig å ha hørt om det. Det er ikke så vanskelig å forstå:

Russisk                                                | Norsk
-------------------------------------------------------|---------------------------------------------------------
На столе чашка, а в чашке чай                          | Det er en kopp på bordet, og i koppen er det te
Он здесь, а это значит – воды нет                      | Han er her, og det betyr at det ikke er noe vann
Такси - это машина, а машины не всегда хорошо работают | En taxi er en bil, og biler fungerer ikke alltid så godt

# Det er …

...

# Spørsmål

...

# Folk 1

## Vokabular

- Директор - Direktør. Hvis det er snakk om skole er det rektor (engelsk: principal).
- Ученик - Elev. Noen ganger kan det være "følger" eller "disippel", men da in en religiøs eller spirituell kontekst.
- Коллега - Kollega. Det første ordet ditt på russisk som har felles kjønn. Det betyr at kjønnet på ordet (og dermed bøyningen) avhenger av hvem du refererer til.
  - Мой коллега - Min (mannlige) kollega
  - Моя коллега - Min (kvinnelige) kollega

# Rundt deg

...

# Preposisjoner og steder

## Bevegelsesverb

Russisk skiller mellom å gå på føttene eller å kjøre i bil (noe ikke engelsk gjør i like stor grad - "to go" kan på engelsk bli brukt om nesten alle måter å komme seg rundt på), men . Hvis du ikke beveger deg innenfor byen, bruk et "kjøretøy-verb", **ехать** (enveis bevegelse) eller **ездить** (gjentakende eller tur-retur). Vi kommer tilbake til dette i [bevegelsesverb i fjerde-borg](4-borg.md#Bevegelsesverb).

##

Når du bruker **в** og **на** så bruker du den [preposisjonelle formen (borg 1)](1-borg.md#preposisjonell-form) for lokasjon og [akkusativ for retning (borg 2)](#akkusativet-det-direkte-objekt).

Lite eksempel:

Russisk          | Norsk                              | "London" er i
-----------------|------------------------------------|--------------------
Я живу́ в Ло́ндоне | Jeg bor i London                   | Preposisjonell form
Я е́ду в Ло́ндон   | Jeg drar (med kjøretøy) til London | Akkusativ form

Her er en liten tabell for formene du kommer til å trenge for steder (ingen levende ting, så akkusativet for **hankjønn** bruker bare nominativsformen (det vil si: ingen endring)).

Nominativ   | Akkusativ | Preposisjonell
------------|-----------|----------------
-а/-я       | -у/-ю     | -е
-/-о/-е     | -/-о/-е   | -е
-ь hunkjønn | -ь        | -и
-ия         | -ию       | -ии
-ие         | -ие       | -ии

**Eksempler**:

Nominativ | Norsk   | Akkusativ | Preposisjonell
----------|---------|-----------|---------------
Америка   | Amerika | в Америку | в Америке
Стол      | Bord    | на стол   | на столе
Дверь     | Dør     | на дверь  | на двери
Англия    | England | в Англию  | в Англии
Здание    | bygning | в здание  | в здании

## Ordvalg

For "utendørs" har russisk "на улице", som bokstvelig talt betyr "på gata".

Preposisjonen **о** (о/об/обо) betyr "om". Reglen for om du skal bruke о, об, eller обо er at du skal bruke о hvis neste ord begynner på en konsonant (legg merke til at е, for eksempel, uttales omtrent som "je", så man bruker bare "о её" hvis det er "om henne"). Hvis neste ord begynner på en vokal, skal du bruke об (об Америке). Hvis neste ord begynner på to konsonanter, skal du bruke обо (обо мне).

USA er США.

I russisk er det vanlig å si at ting "står", "ligger", "er lokalisert", "henger", og lignende. Dette er ganske vanlig på norsk også, men i engelsk er det uvanlig å spesifisere at ting står eller ligger, så det er stort sett greit å bruke "is" og "was" (norsk "er" og "var" når du kommer til slike ord.

## Her, der, og her.

For "her" har vi здесь og тут, og de kan stort sett alltid brukes om hverandre. Тут er litt mer uformelt, og brukes i noen faste uttrykk (тут же - med en gang, тут и там - her og der). Здесьer litt mindre passende for figurative betydninger (når "her" er den nåværende situasjonen istedenfor dette stedet). I dette "egget" har det ingenting å si om du velger å bruke тут eller здесь.

Находиться er et verb som sier noe om hvor noe er, og noen ganger om personer (når fokuset er på nøyaktig stedet de befinner seg). Det kan bli oversatt til "å være", "å lokalisert", og lignende.

Около er omtrent det samme som возле. Det kan også bli brukt litt som "omtrent".

# Verb i presens 2

...

